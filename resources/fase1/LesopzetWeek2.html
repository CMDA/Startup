<!DOCTYPE html>
<html xmlns="http://www.w3.org/1999/xhtml">
<head>
<meta name="generator" content="HTML Tidy for HTML5 (experimental) for Mac OS X https://github.com/w3c/tidy-html5/tree/c63cc39" />
<meta charset="UTF-8" />
<title>LesopzetWeek2</title>
<meta name="generator" content="iA Writer for Mac 1.5.1 (5593)" />
<meta name="description" content="" />
<meta name="keywords" content="" />
</head>
<body>
<h1>Lesopzet week 2</h1>
<p>Tijdens het hoorcollege werd de toon van dit project gezet, door middel van twee citaten uit boeken is dit toegelicht. Hierbij de citaten zodat je er de studenten mee kunt verlichten ^.^//:</p>
<blockquote>
<p>Startups are a human institution designed to create something new under conditions of extreme uncertainty. - Eric Ries in 'Lean Startup'.</p>
</blockquote>
<blockquote>
<p>There is no "agile method." "Agile" is a marketing term created to describe a style of working. This style focuses on collaborative work, concrete results, delivering value, and minimizing waste. "Being agile" means working in the agile style. To do so, start with an existing agile method, use it to understand the principles and practices of agile development, then adapt it to your specific situation. - James Shore in 'The art of agile development'.</p>
</blockquote>
<h2>Hoorcollege:</h2>
<p>Nicole Frank waarschuwt studenten om niet vast te blijven zitten in de basis die bootstrap biedt maar om de uitersten van het systeem op te zoeken. Daar biedt ze een aantal tools voor, haar credo: "Don't get bootstrapped".</p>
<h2>Werkgroep:</h2>
<p>Doel van deze werkgroep is de studenten doen beseffen dat ze handelen vanuit een positie van onzekerheid, dat ze zich in die positie thuis gaan voelen. Het is grond voor het ontstaan van iets nieuws (Alert: filosofie modus) geen <em>creatio ex nihilo</em> natuurlijk want we bieden ze een serie tools en voorwaarden waarbinnen ze opereren. De leegte niet als beklemmend maar als bevrijding gaan zien, <em>to boldly go where no man has gone before</em>. (en om een mooie metafoor te gebruiken: http://en.wikipedia.org/wiki/Tzimtzum) Het gaat om zelfverwerkelijking, een team wat zélf beslist dat hun zélf bedachte product het antwoord is op de gestelde vraag: Presenteer jezelf op internet. Als coach geef je dus niet direct antwoord op vragen maar werpt die terug, je bent niet alwetend, niet die docent die alles voorkauwt maar een begeleider of zelfs toeschouwer van een proces dat zich voltrekt onder studenten.</p>
<p>Het besef dat er daadwerkelijk iets opgeleverd moet gaan worden en dat ze dat zelf moeten gaan doen land, als dat nog niet gebeurd was, hopelijk deze week. Volgende week zijn namelijk al de presentaties van het Minimum Viable Product, de website. Tijdens de les gaat de klas actief bezig met kennisdeling, dit als poging de passieve houding in sommige klassen te veranderen.</p>
<h3>Bij binnenkomst</h3>
<p>Noem de startup bij naam en vraag de teams bij elkaar aan tafel te gaan zitten.</p>
<h3>Bespreking van onderwerpen (30 min)</h3>
<p>We starten met een presentatie van de resultaten van wat in de takenlijst 'inlezen' is genoemd. Dit doen we door middel van een informele presentatie waar de onderzoekers zich niet op hebben kunnen voorbereiden, de presentatie is puur informatief, vermijd discussie. Dit is een verkapte controleslag om te kijken of studenten de verantwoording van het uitvoeren van een taak op zich kunnen nemen. Behandel achtereenvolgens onderstaande onderwerpen en maak beknopte aantekeningen op de voorkant formulieren van de presentatoren (als je dat prettig vindt kan je aantekeningen ook eerst op een klad maken en na de les overnemen). Neem voor elk onderwerp niet meer dan 10 minuten, als het te lang duurt breek je af.</p>
<p>Onderwerpen:</p>
<ul>
<li>bitcoin</li>
<li>crowdfunding</li>
<li>mobile payments</li>
</ul>
<h3>Agile? (10 min, preek/ motivational speech modus)</h3>
<p>Ik ga er persoonlijk van uit dat AL het opgeleverde werk ondermaats is, stuk voor stuk kunnen de studenten meer effort in het project stoppen. Tenzij het werk van hoge kwaliteit is geef je een korte preek over het niveau, ze zullen dat zelf, als startup moeten gaan vaststellen. Hieronder wat vulling voor je preek:</p>
<ul>
<li>Kijk eens terug naar de afspraken die vorige les zijn gemaakt</li>
<li>Een agile project valt of staat bij vertrouwen, het team moet kunnen vertrouwen op de individuele prestaties van haar leden.</li>
<li>Mocht je het willen kan je wijzen op de verantwoording die ze als individueel lid hebben ten opzichte van het team, en als team ten opzichte van de startup die ze als klas zijn.</li>
<li>Probeer het team zelf antwoord te laten geven op de vraag of het geleverde werk kwalitatief is wat zij willen opleveren en waar ze straks op beoordeeld gaan worden.</li>
<li>Als je klas tijdens de werkplaats al weg was is dat onderwerp van discussie, maak duidelijke afspraken over je verwachtingen als coach.</li>
<li>Het moet duidelijk worden dat het hun eigen trots is die op het spel staat, ze zitten hier immers niet omdat het moet maar omdat ze iets willen leren.</li>
</ul>
<h3>Het beoordelingsformulier (15 min)</h3>
<p>We lopen klassikaal het beoordelingsformulier door, ik bereid een presentatie voor welke je stap voor stap kunt nalopen. Begin met het uitdelen van de beoordelingsformulieren en maak duidelijk dat studenten deze terug moeten geven na de oefening. Vertel er bij dat ze dit formulier elke werkgroep mogen inzien, hun persoonlijke voortgang wordt op dit formulier bijgehouden. Ook als studenten persoonlijk zaken met hun coach (welke het project aangaan) bespreken worden deze op het formulier genoteerd. Het mag duidelijk zijn dat we <em>open</em> willen communiceren, je hoort geen geheimen aangaande het project voor je projectgroep te hebben.</p>
<ol>
<li>Deel de formulieren uit door de naam op het formulier op te noemen, hiermee leer je als coach ook de namen een beetje kennen ;)</li>
<li>Loop stap voor stap, aan de hand van de presentatie, het formulier door, als er vragen zijn waar je geen antwoord op hebt noteer je deze op het bord, stuur die later naar mij door dan zorg ik dat ze behandeld worden.</li>
<li>Neem de formulieren weer in en doe deze, gerangschikt op team terug in de map.</li>
</ol>
<h3>De doelgroep (20 min)</h3>
<p>We hebben tot op dit moment nog niet over de doelgroep gesproken maar deze staat al wel ruim een week op de website, namelijk in de Lean Canvas onder <em>Customer Segments</em>. In de presentatie staan een aantal slides welke aansluiten bij de steekwoorden hier onder. Doel van de presentatie is de doelgroep in hun hoofden te verankeren. Je presenteert dit in <em>hipster</em> stijl, lees letterlijk de tekst hieronder voor bij de verschillende slides:</p>
<p>slide 1: De doelgroep waar jullie je als Startup onderneming op gaan richten zijn innovatieve kennis instituten, non-profit organisaties en culturele instellingen, secundair maar zeker niet onbelangrijk zijn <em>early adopters</em> binnen het midden en klein bedrijf. <em>early adopters</em> zijn bedrijven die de ontwikkeling van de markt in de gaten houden en snel meegaan in trends om er zo veel mogelijk van te profiteren.</p>
<p>slide 2: Personen in dit segment zijn kritisch, ze kijken naar de huidige gang van zaken in de maatschappij en hebben daar een mening over. Ze hebben idealen en streven naar de verwerkelijking daarvan. Nemen actief stelling tegen sociaal onrecht, zijn hoog opgeleid en jong of jong van geest.</p>
<p>slide 3: Levensdoelen van dit segment zijn zelfontplooiing wat uiteindelijk resulteert in maatschappelijk succes. Ze zijn primair gericht op immateriële waarden maar dit betekend niet dat materiële zaken onbelangrijk zijn. Solidariteit en tolerantie staan hoog in het vaandel.</p>
<p>slide 4: Ze proberen maatschappelijk nuttig te zijn, een balans tussen privé en werk is onzinnig want dit is een ouderwets onderscheid, je leven is je werk is je leven, een en hetzelfde ding. "Als je ongelukkig bent in je werk verander je van baan." Ze verlangen in de 'nieuwe tijd' (hallo het is 2013) een positie met maatschappelijk belang te vervullen.</p>
<p>slide 5: Ze zijn technologie-minded, gaan mee in trends, onderzoekend, avontuurlijk. Netwerkers, samen, kunst en cultuur.</p>
<hr />
<p>Na deze (hopelijk) enerverende presentatie geef je de studenten de ruimte om de documentatie die op de website is gepubliceerd kort te bestuderen. Hopelijk zit het segment na deze oefening helder in hun hoofd.</p>
<h3>Meer taken (5 min)</h3>
<p>Laat studenten de lijst met taken in trello aanvullen en alvast nadenken over de toewijzing. Wijs je studenten er op dat de website volgende week voor aanvang van de werkgroep al af moet zijn en dat ze het dus flink druk krijgen.</p>
<h2>Werkplaats:</h2>
<p>Ik heb het vermoeden dat de kwaliteit van het werk tot nu toe niet heel erg hoog is. Houdt tijdens de werkplaats eerst een standup meeting en probeer daarna bij alle teams wat resultaten van taken in te zien. Deel complimenten uit voor zaken die je bevallen en deel standjes uit voor ondermaats werk. Let op: bij het uitdelen van zo'n standje gaat het om de verantwoording van de student ten opzichte van het team, ze doen het immers niet voor ons coaches, ik wil onder geen beding een heer/knecht relatie.</p>
<h3>Standup meeting (75 minuten)</h3>
<p>(15 min/team) Je doet met alle teams een standup-meeting waarin je kortweg de volgende vragen stelt. Zorg dat er precies één computer open staat maar laat je niet verleiden tijdens de standup allerlei dingen te gaan opzoeken. Probeer ook niet af te dwalen of in details te treden. Tijdens de standup is geen ruimte voor feedback op het gemaakte huiswerk, je hebt maar 15 minuten! Daarna heb je alle tijd om bij de teams te gaan zitten en hun opgeleverde werk door te spreken.</p>
<p>De vragen zijn:</p>
<ul>
<li>Wat heb je gedaan en welke problemen kwam je daarbij tegen?</li>
<li>Kunnen we die problemen binnen het team oplossen?</li>
<li>Wat ga je de komende periode doen?</li>
</ul>
<p>Wijs nieuwe taken in trello direct toe aan de persoon die ze op zich neemt, zo houden we het overzicht en wordt het werken met trello standaard. Wijs het team er ook op dat die takenlijst uitbreidbaar is door henzelf. Als ze gaandeweg nieuwe taken bedenken neem die dan op in de lijst.</p>
<h3>Zelfwerkzaamheid (rest van de tijd)</h3>
<p>Ga langs alle teams en besteed per team wat aandacht aan het bekijken van de afgeronde taken. Waarschijnlijk heb je tijdens de werkgroep al mogen ervaren wat de kwaliteit van de onderzoeken is.</p>
</body>
</html>
