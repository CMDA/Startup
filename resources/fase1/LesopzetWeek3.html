<!DOCTYPE html>
<html xmlns="http://www.w3.org/1999/xhtml">
<head>
<meta name="generator" content="HTML Tidy for HTML5 (experimental) for Mac OS X https://github.com/w3c/tidy-html5/tree/c63cc39" />
<meta charset="UTF-8" />
<title>LesopzetWeek3</title>
<meta name="generator" content="iA Writer for Mac 1.5.1 (5593)" />
<meta name="description" content="" />
<meta name="keywords" content="" />
</head>
<body>
<h1>Lesopzet week 3</h1>
<p>Deze week kenmerkt de afronding van de eerste fase van het project. Dit is erg snel gegaan, studenten beginnen net door te krijgen wat er van ze verwacht wordt en nu al is er een beoordeling, een afsluiting. Stimuleer studenten om de 'vibe' van de startup onderneming vast te houden en door te zetten in het volgende team.</p>
<h2>Hoorcollege</h2>
<p>In het hoorcollege wordt door Vasilis van Gemert van Mirabeau de oplevering van een website aan de klant en veel daarmee samenhangende zaken besproken.</p>
<h2>Werkgroep</h2>
<h3>Benodigdheden (meenemen):</h3>
<ul>
<li>Rode, groene en gele, brede post-its</li>
<li>Je laptop</li>
<li>Verloopstukjes voor de beamer (evt. ook voor studenten)</li>
</ul>
<h3>Last-minute fixes (5 min)</h3>
<p>Geef studenten de gelegenheid de laatste puntjes op de i te zetten. Neem hiervoor niet meer dan 5 minuten. Studenten die niets te fixen hebben mogen koffie halen nadat ze zich bij het lokaal gemeld hebben.</p>
<h3>Presentaties en productbeoordeling (45 min)</h3>
<p>Houd de presentaties klassikaal of in een markt-setting afhankelijk van wat jij en de groep prefereren. Maak bij elke presentatie aantekeningen op het formulier van diegene die aan het presenteren is.</p>
<p>De beoordeling van het product geschied aan de hand van een rubric. Voor de beoordeling van producten zijn er twee opties:</p>
<ol>
<li>Je beoordeelt het product tijdens de presentaties, schrijf je feedback initieel alleen op het formulier van de beoordelaar en neem dit later over voor de andere leden van het team.</li>
<li>Je beoordeelt het product later tijdens het begin van de werkplaats, je kunt dan rustig door de site heen scrollen en rustig feedback schrijven.</li>
<li>Kies na de laatste presentatie klassikaal (democratisch) de beste uitvoering van de opdracht door studenten handen te laten opsteken en het aantal stemmen te turven. Eventueel kan je de beoordeling van het criterium 'Originaliteit' van het product op deze manier invullen. Breng de beste site mee naar het coachoverleg, daar kiezen we de top 3 welke op de site geÃ«taleerd worden.</li>
</ol>
<h3>Feedback sessie (40 min)</h3>
<p>Deel de beoordelinsformulieren uit en vertel daarna de regels voor feedback uit Remmerswaal. Goede feedback is:</p>
<ul>
<li><em>beschrijvend</em>: Door de eigen reactie te beschrijven laat je de ander vrij om deze informatie naar eigen goeddunken te gebruiken, laat waardeoordelen achterwege.</li>
<li><em>specifiek</em>: Tegen iemand zeggen dat hij dominant is helpt minder dan zeggen: 'Juist toen we op het punt stonden een besluit te nemen luisterde je niet naar de anderen maar walste je over de mening van anderen heen.'</li>
<li><em>bruikbaar</em>: Goede feedback is gericht op gedrag waar de ontvanger iets aan kan veranderen, laat tekortkomingen waar iemand geen invloed op kan uitoefenen achterwege.</li>
<li><em>goed geformuleerd</em>, feedback is beter bruikbaar wanneer het concreet en helder is.</li>
<li><em>correct</em>, in het team kan geverifieerd worden of de feedback klopt.</li>
</ul>
<h4>Doelen</h4>
<ol>
<li>Bevorderen van een klimaat van vertrouwen, gevoel van eigenwaarde en positieve bekrachtiging in een kleine groep</li>
<li>Ervaren van het geven en ontvangen van positieve feedback op een niet-bedreigende manier.</li>
</ol>
<h4>Procedure</h4>
<ol>
<li>Begin met een inleiding in de volgende trant: 'Vaak doet een klein geschenk meer plezier dan een groot. Toch zijn we soms bezorgd over dat we geen grote dingen voor elkaar kunnen doen, dat we de kleine dingen vergeten die ook heel zinvol kunnen zijn. In deze feedbackoefening gaat het om het geven van een dergelijk klein geschenk aan ieder ander groepslid'.</li>
<li>Nodig de studenten uit om net zoveel groene post-its te pakken als er teamleden zijn en hierop voor elk teamlid een bericht te schrijven. Dit moet zo geschreven zijn dat het de ander een positief gevoel over zichzelf geeft en diens gevoel van eigenwaarde verstevigd.</li>
<li>Geef enkele voorbeelden en tips: i) probeer ieder terug te geven wat je als een sterk punt van hem/haar ziet, waarom je blij bent dat de persoon in jouw team zit, ii) schrijf je bericht in de ik vorm, iii) probeer specifiek te zijn, iv) probeer persoonlijk te zijn, d.w.z. schrijf een bericht wat niet voor iedereen zou kunnen gelden (geen horoscoop), v) schrijf voor iedereen iets op, ook al ken je ze niet allemaal even goed en vi) vergeet niet je eigen naam te noteren.</li>
<li>Nadat iedereen klaar is vraagt de begeleider om de post-its een keer te vouwen en te adresseren met de naam van de ontvanger, daarna worden de briefjes uitgedeeld en mogen deze gelezen worden.</li>
<li>Wanneer ieder zijn briefjes gelezen heeft, nodig je de teamleden uit om om beurten het briefje voor te lezen dat de meeste indruk heeft gemaakt.</li>
</ol>
<ol>
<li>Voer nog een ronde uit maar dan met rode post-its en stel de vraag om een bericht te schrijven waarmee de ander het team nog meer zou kunnen ondersteunen.</li>
<li>Geef opnieuw enkele voorbeelden en tips: i) probeer ieder aan te geven wat je als een zwak punt van hem/haar ziet, op welke wijze de persoon een nog grotere meerwaarde voor het team zou kunnen betekenen, ii) schrijf je bericht in de ik vorm, iii) probeer specifiek te zijn, iv) probeer persoonlijk te zijn, v) schrijf voor iedereen iets op en vi) vergeet niet je eigen naam te noteren.</li>
<li>Wanneer ieder zijn briefjes gelezen heeft, nodig je de teamleden uit om om beurten het briefje voor te lezen dat de meeste indruk heeft gemaakt en te vertellen over eigen ervaringen tijdens de oefening.</li>
</ol>
<ol>
<li>Vraag de studenten op een gele post-it een samenvatting van de ontvangen feedback te geven, laat alle kleuren post-its inleveren, laat deze op het formulier van de betreffende student plakken en neem de formulieren weer in.</li>
</ol>
<h3>Nieuwe teamindeling (5 min)</h3>
<p>Deel de nieuwe teamindeling mee aan de klas, op dat moment ontstaat er waarschijnlijk chaos.</p>
<p><em>LET OP, DE TEAMS MOETEN BIJ DE WERKPLAATS NOG IN DE OUDE FORMATIE GAAN ZITTEN</em></p>
<h3>Nieuw team, nieuwe taken (5 min)</h3>
<p>Aan de hand van de geleide instructie op de website maken de nieuwe teams een nieuw board aan in trello. De opzet is iets uitgebreider dan in de vorige fase omdat we deze fase intensiever bezig gaan met testen. Om die reden zijn er twee extra kolommen en is het totale overzicht van kolommen als volgt:</p>
<ul>
<li>Tasks: voor alle taken die nog te doen zijn en al gedaan kunnen worden.</li>
<li>Work in progress: voor alle taken die toebedeeld zijn aan een of meerdere teamleden en waar daadwerkelijk aan gewerkt wordt.</li>
<li>Ready for testing: voor taken die klaar zijn om getest te worden.</li>
<li>Testing: voor taken die toebedeeld zijn aan een of meerdere teamleden en die daadwerkelijk getest worden.</li>
<li>Done: voor alle taken die afgerond zijn.</li>
<li>Blocked: voor taken die nog niet uitgevoerd kunnen worden omdat deze geblokkeerd worden door andere nog uit te voeren taken.</li>
<li>Delayed: voor taken die in deze iteratie nog niet behandeld zullen worden.</li>
</ul>
<p>De studenten krijgen ook weer een steuntje in de rug (serie taken cadeau) voor de eerste week maar worden geacht zelf meer verantwoording te nemen voor de taken die uitgevoerd moeten worden.</p>
<h2>Werkplaats</h2>
<p>De werkplaats wordt deze week ingezet om het proces per team te bespreken. Als er tijd over is kan aan het eind een standup meeting met de nieuwe teams ingepland worden, dit kan echter ook aan de studenten zelf overgelaten worden.</p>
<h3>Procesbespreking (75 min, 15 min per team)</h3>
<p>Bespreek met de teams het afgelopen proces aan de hand van de spanningsvelden op het beoordelingsformulier. Je kunt de beoordeling op meerdere manieren doen, je kunt een streepje of een balk zetten, het mag van mij ook een box-whisker plot worden. Waar het om gaat is dat je een indicatie hebt van het functioneren van het team. Vul steeds op een van de formulieren uit het team jouw feedback in en neem die op een later moment over op de andere formulieren.</p>
<h3>Standup meeting met de nieuwe teams</h3>
<p>Als daar tijd voor is kan je met de nieuwe teams een standup doen om de taakverdeling door te spreken.</p>
</body>
</html>
