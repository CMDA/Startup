# Lesopzet week 5
Het team heeft er nu een week zelfstandig plannen op zitten, als het goed is hebben ze zich aan hun taken gehouden. Vandaag gaan we verder op het hoorcollege, namelijk storytelling. De studenten stellen zelf vast wat hun verwachtingen van het MVP zijn die ze 9 januari opleveren. Daarna spelen we een tweetal spellen om een verhalende houding aan te nemen, er liggen 7 setjes Story Cube's en twee sets black stories voor jullie klaar, breng deze direct na je les terug dan kunnen andere coaches er weer gebruik van maken. Tijdens de werkplaats heb je tijd voor inhoudelijke coaching en standup-meetings.

## Hoorcollege


## Werkgroep
Vraag bij binnenkomst of de studenten bij hun eigen projectgroep willen gaan zitten. Let op! In de volgorde van deze werkgroep kan gewisseld worden, om 08.30 de eisen voor een MVP vaststellen lijkt geen goed idee, begin dan met bijvoorbeeld de black stories.

### Benodigdheden
- A4-tjes voor de eisen aan het MVP (als je die analoog wilt laten schetsen)
- 1 set Rory's Story Cubes
- 10 x black stories kaarten

### Eisen aan het MVP (20 min)
Laat de studenten onderling brainstormen over de eisen die ze aan het MVP stellen. Gooi wel even in de groep dat het tenminste *testbaar* moet zijn, maar wat betekend *testbaar*...

### Black Stories (2-222 min)
Speel het spel 'black stories', leg eerst de spelregels uit (staan op de website!). In de presentatie zal ik de spelregels kort herhalen. Afhankelijk van de benodigde tijd spelen teams 1 of 2 rondes. Laat de teams zelf een verteller en raadselvolk aanwijzen en zorg er voor dat dit niet twee rondes de zelfde student is.

### Story Cubes (60 min)
Speel een of twee (afhankelijk van de tijd) rondes story cubes. Loop de tafels langs en laat studenten een foto van de dobbelstenen maken, ze krijgen daarna een kwartier om een plausibel verhaal te bedenken waarin alle afbeeldingen verwerkt worden. Na dit kwartier presenteren de teams ieder hun verhaal.

### De viral campagne (rest)
Nu we *in the zone* zijn richten we onze aandacht op de viral campagne. Welk verhaal gaan de teams vertellen. Het is zaak dat ze hierbij de hints uit het hoorcollege in acht nemen:

Rob Pras: Een viral campagne is een verhaal. Je begint een viral met het 'seeden' van jouw campagne. Een verhaal heeft een context! 5 elementen van een verhaal: karakter, setting, conflict, plot, thema

Harold Konickx: Mensen vertellen elkaar verhalen om enigszins te snappen wat men aan moet met het leven. Een verhaal verhelderd, inspireert en heeft een clou.

## Werkplaats
Studenten kunnen bezig met hun opdracht, loop langs om inhoudelijke feedback te geven op hun werk en houd aan het eind standup meetings.